---
title: "'Intellectuele elite'"
date: "2015-10-17"
language: "nl"
excerpt: "Deze korte brief zond ik in naar de Volkskrant als reactie op artikel over de University Colleges en werd gepubliceerd op 17 oktober 2015."
---

Zie de originele publicatie op de website van de [Volkskrant](https://www.volkskrant.nl/nieuws-achtergrond/we-zullen-nooit-op-durven-treden-tegen-het-machtige-rusland~bad7c104/).

# 'Intellectuele elite'

In de extra bijlage 'Kiezen na school' van 14 oktober stond een artikel over de steeds populairder wordende University Colleges, die een academisch programma aanbieden waarbij studenten studierichtingen met elkaar combineren. De decaan van het Groningse University College beschrijft zijn studenten als 'de intellectuele elite'. Het lijkt er op dat de studenten zichzelf ook zo zien. Het verschil met de 'gewone' studenten wordt door University College-studente Marieke van Beek op de volgende manier beschreven: 'Als wij 's avonds naar huis gaan zijn we nog steeds bezig met wat we die dag geleerd hebben.' De waarheid is echter dat veel studenten van reguliere opleidingen net zo goed een brede interesse hebben en maatschappelijk geÃ«ngageerd zijn en heel bewust kiezen voor een gespecialiseerde opleiding. Een dergelijke opleiding biedt voldoende ruimte voor verdieping, verbreding en maatschappelijke context. Daarbij beperkt het leren zich niet tot de universiteit. Studenten zijn op veel verschillende vlakken actief, waarbij zij niet zelden een maatschappelijke bijdrage leveren.
